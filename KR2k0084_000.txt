# -*- mode: mandoku-view -*-
#+TITLE: 廬山記
#+DATE: 2019-03-29 20:56:02.930372
#+PROPERTY: ID KR2k0084
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR2k0084_WYG_000-1a>¶
　　欽定四庫全書　　　　史部十一¶
¶
　　廬山記　　　　　　　　地理類六(山水之屬)¶
¶
　　提要¶
¶
　　(臣)等謹案廬山記三巻附廬山記略一巻宋¶
陳舜俞撰舜俞字令舉烏程人所居曰白牛¶
村因自號白牛居士慶厯六年進士嘉祐四年¶
又中制科第一厯官都官員外郎熙寧中出知¶
山隂縣以不奉行青苗法謫南康監税事迹¶
<pb:KR2k0084_WYG_000-1b>¶
具宋史本傳舜俞謫官時與致仕劉涣㳺覽¶
廬山嘗以六十日之力盡南北山水之勝每¶
恨慧逺周景式輩作山記疎畧而涣嘗雜録¶
聞見未暇詮次舜俞因採其説㕘以記載耆¶
舊所𫝊晝則山行旁抄夜則發書考詮泓泉¶
塊石具載不遺折衷是非必可𫝊而後巳又¶
作俯仰之圖尋山先後之次以冠之人服其¶
勤自記云余始逰廬山問山中塔廟興廢及水¶
<pb:KR2k0084_WYG_000-2a>¶
石之名無能為予言者雖言之往往襲謬失¶
實因取九江圖經前人雜録稽之本史或親¶
至其處考騐銘志㕘訂耆老作廬山記其湮¶
泐蕪沒不可復知者則闕疑焉凡唐以前碑¶
記因其有歲月甲子爵里之詳故并録之庶¶
或有補史氏云云其目有總叙山篇第一叙¶
北山篇第二叙山南篇第三而無第四五篇¶
圖亦不存勘騐永樂大典所缺亦同然北宋¶
<pb:KR2k0084_WYG_000-2b>¶
地志傳世者稀此書考据精核尤非後來廬¶
山紀勝諸書所及雖經殘缺猶可寳貴故特¶
録而存之以備㕘考也釋惠逺廬山記略一¶
巻舊載此本之末不知何人所附入今亦併¶
録存之備㕘考焉乾隆四十六年十二月恭¶
校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官(臣)陸　費　墀¶
¶
<pb:KR2k0084_WYG_000-3a>¶
　　原序¶
¶
　　廬山記陳舜俞作舜俞字令舉秀州人博聞强識擢進¶
士第又中制科為山隂令以不奉行青苗謫南康監税¶
與致仕劉渙乗黄犢逰覽廬山嘗以六十日之力盡南¶
北山水之勝毎恨慧逺周景式輩作山記疎畧而渙舊¶
嘗雜録聞見未暇銓次舜俞採其説叅以記載耆舊所¶
𫝊晝則山行旁抄夜則發書考訂泓泉塊石具載不遺¶
折衷是非必可傳而後已又作俯仰之圖尋山先後之¶
<pb:KR2k0084_WYG_000-3b>¶
次以冠之為五巻人服其勤¶
¶
¶
¶
¶
¶
¶
¶
